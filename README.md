# banaani
1. Verkkosivujen kehittäminen -kurssin lopputyöni käsittelee omaa pyöräilyharrastustani. Kurssin ensimmäisen julkaistun verkkosivun tein toisesta lempiharrastuksestani eli poneista ja ratsastuksesta, mutta ajattelin että tämä uusi verkkosivu on parempi rakentaa alusta lähtien uudeksi sivustoksi. 

Tämä sivusto Ellin pyöräseikkailut koostuu kolmesta sivusta: etusivusta, vuoden 2024 suunnitelmista sekä aiemmista retkitarinoista. Lähdin alun perin rakentamaan sivustoni wireframea hieman erinäköiseksi kuin miksi tämä lopullinen sivusto muokkaantui. Sisältö ja design muokkaantuivat hieman tekemisen tahdissa kun hahmotin millaisia komponentteja löydän, millaisia kuvia minulta löytyy sisällöksi ja mitkä täyttävät kurssin vaatimukset. 

Lähtökohtani sivuston suunnittelemiselle oli ”riittävän hyvä”. Eli toteuttaa kurssityön vaatimukset täyttävä, selkeä ja toimiva verkkosivusto, jolla ei varsinaisesti ole muuta käyttötarkoitusta kuin tämän kurssin taitojen esittely. Tässä sivuston sisällön suunnittelussa kurssin runko ja arviointitaulukko toimivat hyvänä apuna. Mie-lestäni sivustoni täyttää nämä tavoitteet hyvin ja olen tyytyväinen lopputulokseen.

2	Käytettyjä tekniikoita ja erikoisuuksia

Sivustoni koostuu kolmesta html-tiedostosta, joihin jokaiseen on linkitetty oma css-tiedosto. Lisäksi kaikki html-tiedostot on linkitetty Bootstrapiin, jonka komponentteja olen käyttänyt useampiakin. 

Bootstrapin komponentteja löytyy muun muassa kuvakarusellin, navigointipalkin ja sisältökorttien muodossa. Bootstrapista olen poiminut myös uutiskirjeen tilauslomakkeen. Muita erikoisuuksia ovat html-tiedostoon ra-kennettu taulukko vuoden 2024 suunnitelmista sekä koristeluefektit css-kielellä tehtynä.
Sivustoni olen rakentanut responsiiviseksi, eli sisältö mukautuu käytetyn näyttökoon mukaan. Eri sisällöt toimi-vat hieman eri tavalla responsiivisesti: kuvat pienenevät suhteellisesti, navigointipalkki pinoutuu ja taulukko muuttuu scrollattavaksi. 

3	Sivuston design ja rakenne
Halusin sivustoni näyttävän minulta ja harrastukseltani – innostavalta, värikkäältä ja seikkailulliselta. Toisaalta en kuitenkaan itse henkilökohtaisesti pidä isoista taustakuvista, joten päädyin kuvien ripotteluun itse sisältöön ja valitsin taustalle iloiset värit. 

Sivusto toimii yksinkertaisella logiikalla – kolme sivua, joilla kaikilla on samanlainen navigointipalkki ja foote-ri. Kaikilla sivuilla on oma tehtävänsä ja sisältö on aika napakan pituinen. Etusivulla esitellään sivuston aihe, toisella sivulla esitellään tulevia retkiä ja kolmannella menneitä retkiä. 

Monet verkkosivut on täytetty liian täyteen ja pientä tavaraa, joka tuntuu lukijasta raskaalta. Halusin pitää si-vustoni myös ilmavana ja helposti tutustuttavana.
